# Bakit kami namuhunan sa Wintermute
Hindi isang payong pinansiyal.

<br>

## Introduksyon
Ang Wintermute ay isang tagalikha ng merkado sa crypto na nakabase sa London. Sila ay isang kompanya sa proprietary trading at hindi namamahala ng crypto o tunay na pera sa ngalan ng mga namumuhunan o kustomer. Bago alamin ang WM, tingnan natin kung bakit ang mga tagalikha ng merkado ay napakahalaga sa industriya ng crypto.

<br>

## Ano ang isang tagalikha ng merkado?
Ang layunin ng karamihan sa mga proyekto ng crypto ay lumaki nang sapat (sa usapin ng mga user, pag-angkop, halaga at functionality) upang maging isang nagpapatuloy at malayang pang-ekonomoiyang ecosystem. Tulad ng anumang pang-ekonomiyang ecosystem, ang halaga ay nagtutulak sa mga crypto ecosystem; kadalasan sa anyo ng mga native token ng proyekto. Upang umunlad ang anumang crypto-system, dapat na maayos na umikot ang halaga sa kabuuan. Hindi ito magiging posible nang walang mga palitan ng crypto at tagalikha ng merkado.

Alam nating lahat na ang mga exchanges ay nagbibigay ng platform upang itugma ang mga mamimili at nagbebenta, ngunit hindi nito tinitiyak ang liquidity para sa anumang partikular na coin. Ang isang tagalikha ng merkado (MM) ay isang pangunahing kalahok sa isang exchange na nakikipag-ugnayan sa dalawang panig na merkado para sa isang partikular na asset, ibig sabihin, ang isang MM ay nagbibigay ng parehong mga bid at ask nang magkasama sa isang merkado para sa isang seguridad. Ang pangunahing layunin ng isang MM ay kumita sa spread ng bid-ask. Ang mga MM na ito ay karaniwang may espesyal na kasunduan sa isang exchange kung saan tumatanggap sila ng mas mababang singil kapalit ng pagbibigay ng de-kalidad na liquidity.

Sa pagbibigay ng parehong bahagi ng merkado (paglikha ng merkado) para sa isang asset, ang mga MM ay snisigurado na ang asset ay may malalim na deep orderbook at mataas ng liquidity, na benepisyal sa ilang mga dahilan:

Ang malalim na liquidity ay nababawasan ang malulupit na pagbabagu-bago ng presyo.
Ang mga malalaking “whale” order ay may limitado epekto sa presyo sa merkado.
Ang mga presyo ay mas mahirap na imanipula. 

Sa pag-aalok ng kapwa bid at ask sa isang matatag na merkado, ang mga MM ay mabilis na kumikita mula sa pagkakaiba ng bid at ask, gayumpaman, kapag trending ang merkado at may mataas na volatility, tumataas ang panganib at ganitimpala at ang mga sopistikadong MM ay gumagamit ng hanay ng istratehiya para maitodo ang tubo.


<img src="https://miro.medium.com/max/3000/1*5eIUxfTQI5IXWoY8zpVQFw.png" alt="1" width="800px">
Sanggunian ng Larawan: Wintermute
<br>

## Paano kumikita ang mga tagalikha ng merkado

Ang pangunahing tungkulin ng isang tagalikha ng merkado ay lumikha ng isang malusog at aktibong merkado para sa parehong mga mamimili at nagbebenta sa pamamagitan ng paglalagay ng maramihang limitadong order, sa magkabilang panig ng merkado para sa isang asset sa orderbook ng isang exchange. Ang mga order na ito ay bubuo ng isang presyo at dami, hal. Bid: $31,000.47 x 900, Ask: $31,000.50 x 1000. Pinupuno ng mga mamimili at nagbebenta ang mga trade na ito at ang MM ay kumikita mula sa pagkakaiba.

Gaano kalaki ang pagkakaibang ito? Malaki ang pagkakaiba-iba nito sa liquidity ng bawat asset at merkado. Kung mas hindi liquid ang isang merkado, mas malawak ang spread, mas malaking kita para sa isang MM. Sa oras ng pagsulat, itinala ng Yahoo Finance ang shares ng Alphabet Inc Class C (GOOG) sa Bid: 1,726.20 x 800. Ask: 1,726.50 x 1000; na may spread, at sa gayon ay potensyal na kita ng tagalikha ng merkado, na 0.017% (1.7 na batayang puntos).


Sa kabilang banda, ang BTC ay karaniwang may spread na 3–5 bps, ibig sabihin ang mga crypto MM ay karaniwang maaaring kumita ng dalawang beses kaysa sa mga kita ng isang tradisyonal na MM na nakikipag-trade sa mga stocks. Sa katunayan, sa panahon ng mahinang trading, hal. kasunod ng ika-12 ng Marso, ang BTC spread ay umabot sa 200–700 na batayang puntos sa ilang mga exchange. Ang mga spread ay may posibilidad na lumawak sa panahon ng matarik na pagbaba ng merkado, tulad ng inilalarawan sa ibaba, dahil ang mga nagbebenta ay nag-aalok ng bid at ang mga mamimili ay nakaabang para sa mas mababang presyo. Pinapalawak ng mga MM ang spread sa panahon ng mga pagbagsak upang mapagaan ang mas mataas na panganib ng pagkalugi at hindi magkaroon ng insentibo ang mga ang mga mamumuhunan sa pangangalakal (ang mas mataas na dami ng mga trade sa panahon ng pabagu-bagong presyo ay nagpapataas ng panganib ng isang MM na maiwan sa sa maling panig ng isang trade)..

Pansinin ang pagtaas sa panahon ng pag-crash noong Marso 13. Sa normal na kondisyon, ang karamihan sa mga exchange ay bihirang may spread na 0.2%, na may mas matatag na mga exchange tulad ng Coinbase na may average sa pagitan ng 0.02–0.04%.


<img src="https://miro.medium.com/max/3000/1*faxkUTzPlTNf9eszM5A2ew.png" alt="2" width="800px">

Spread ng Bid-Ask sa BTC  
Maraming mga popular na istratehiya na ginagawa ang mga MMs upang kumita ng pera. Kabilang sa mga halimbawa ay:
**Delta Neutral Market Making: **Nilalayon ng mga MM na gumawa ng tuloy-tuloy maliit na kita sa mga posisyon sa dalawang exchange (karaniwan ang isa ay mas hindi liquid kaysa sa isa) na nagkakansela sa isa't isa at hindi apektado ng maliliit na pagbabago sa batayang presyo. Ang presyong iaalok ng tagalikha sa mababang liquidity na exchange ay ang halaga ng pagpuno ng order sa mas mataas na liquidity exchange, kasama ang maliit na tubo. Ang MM ay nakakamit ng isang estadong delta neutral na walang directional bias.

**High-Frequency Market Making**: Ang susi sa tagumpay dito ay ang pagiging unang magpatupad. Nag-aalok ang mga MM ng mga buy at sell na mga order sa pinakamagandang presyo sa merkado at nilalayon na punan kaagad ang mga ito. Ang istratehiyang ito ay nakikipagkalakalan nang madalas hangga't maaari, nang mas mabilis hangga't maaari (high frequency), patuloy na pinupunan ang mga order sa pagbili at pagbebenta sa paligid ng presyo ng merkado at patuloy na kumikita mula sa mas mahigpit na mga spread.

**Grid trading**: Ang mga MM ay naglalagay ng papalaking mga order sa buong book na malapit sa isang average na presyo. Habang gumagalaw ang presyo, kumikita ang mga tagalikha ng merkado sa mga spread. Dahil tumaas ang mga order habang lumalayo sila sa average na presyo, ang MM ay nakikibahagi sa isang uri ng Martingale System ng pagtaya; dumodoble habang nag-iiba ang presyo.
<br>

## Crypto vs Tradisyonal na tagalikha ng merkado

Sa tradisyonal na mga merkado ng securities tulad ng mga equities, pinipigilan ng mga hadlang sa regulasyon ang mga indibidwal at maliliit na kompanya na punan ang tungkulin ng tagalikha ng merkado. Higit pa rito, ang mga kompetitibong hadlang tulad ng co-location; paghahanap ng mga HFT server na pisikal na malapit sa mga exchange server para sa mas mababang latency, at maging limitahan ang pag-access para sa maliliit na kompanya.

Sa crypto, ang mga indibidwal at kompanya ay may direktang access sa parehong mga palitan, API at data feed. Ang co-location sa kalakhan ay hindi inaalok ng crypto exchange kaya kadalasan walang indibidwal na mangangalakal ang makakakuha ng hindi patas na kalamangan sa iba. Sa katunayan, ang mga crypto exchange server ay karaniwang lubos na inililihim.

Ang mga malalaking pangalan sa tradisyonal na HFT MM ay kinabibilangan ng Citadel Securities, Jump Trading, Hudson River, Optiver atbp. Ang mga ito ay hindi nakatutok sa crypto, at ang mga kamakailan lamang ay pumasok sa merkado ay walang kakaibang kaalaman sa crypto, hal. iba't ibang mga API, mga relasyon, mga komplikasyon ng DeFi, atbp.
<br>

## Crypto MM (Orderbook) vs AMM

Ang mga DEXs ay nag-aalok ng solusyon sa ilang isyu sa mga CEXs tulad ng panganib sa counterparty risk at mataas na singil, gayumpaman ang kakulangan ng liquidity sa mga exchanges na ito ay nagdulot sa automated market maker (AMM).

Ang AMM ay nagpapahintuloy sa mga users na tuloy-tuloy na mag-swap ng mga token sa lubos na decentralized at non-custodial na paraan, ngunit sa kasalukuyan ay hindi nakahanda para sa pag-trading sa institusyonal na lebel.

Ang slippage ay isang pangunahing alalahanin para sa mga AMM. Halimbawa, kung maglagay ng order na higit sa kalahati ng liquidity pool, bubulusok ang presyo ng token. Ang ganitong napakalaking slippage ay hindi kailanman magiging katanggap-tanggap sa order book exchange. Ang panganib na ito ay nangangahulugan na ang mga sopistikadong mamumuhunan na may komplikadong mga istratehiya sa pangangalakal at malalaking order ay mahahatak sa mga may malalim na mga orderbook.
<br>

## Bakit Wintermute?

Ang Wintermute<a href='https://www.wintermute.com/' target='_blank'>wintermute.com</a>)  ay “Ang algorithmic liquidity platform para sa mga digital na asset”

Itinatag ang Wintermute noong Hulyo 2017 at pinamumunuan ni Evgeny Gaevoy (@EvgenyGaevoy) (<a href='https://twitter.com/EvgenyGaevoy' target='_blank'>@EvgenyGaevoy</a>) kasama ang karamihan sa team  sa pamamahala nito na nagmumula sa trading at teknolohiya sa Optiver at iba pang nangungunang kompanya sa proprietary trading, at ng mga eksperto sa DeFi (ang pinuno ng DeFi ay mula sa Argent ).

Ang mga sumusunod sa Sino ay alam na namumuhunan kami sa mga tao. Ang team ng WM ay mga beteranong trader at may higit sa 70 taon ng pinagsamang karanasan sa paglikha ng merkado sa mga nangungunang kompanyang high-frequency sa mundo ng legacy finance; kabilang ang nangungunang sa daigdiga na MM Optiver. Nagbibigay sila ng liquidity sa mga merkado ng crypto sa loob ng maraming taon at nagte-trade ng libu-libong pares sa dose-dosenang mga exchange.

Sa industriyang ito, nakakita kami ng maraming pagkakataon ng mga mahuhusay na proyekto ng nahihirapan dahil sa kakulangan ng team na may sapat na karanasan. Naniniwala kami na ang isang tagalikha ng merkado sa crypto ay dapat magkaroon ng malawak na trading sa HFT, low latency na architecture at karanasan sa pangangalakal ng DeFi. Nasa Wintermute ang lahat.

Napagtanto ng Wintermute na ang malalim na liquidity ay mahalaga sa malawakang pag-angkop sa crypto at ang eksponential na paglago nito. Tinitiyak nito ang patas at malinaw na mga presyo, katatagan ng merkado, mababang singil, at ang pinakamahalaga, ginagawang posible para sa mga institusyon at propesyonal na trader na magsagawa ng mga sopistikadong estratehiya hal. pagpapatupad ng malaking order execution at hedging.

Habang patuloy na dumadami ang bilang ng mga crypto exchange, may kakulangan ng mga sopistikadong tagalikha ng merkado na nagbibigay ng liquidity. Isa itong malaking pagkakataon para sa mga tulad ng WM.

Kaya gaano kalaki ang merkado na ito? Bilang sanggunian, ang kabuuang inaasahang volume buwan-buwan para sa mga equities sa NYSE at NASDAQ para sa Setyembre 2020 ay humigit-kumulang $8.7 trilyon, na may average na $7.9 trilyon bawat buwan para sa 2020.


<img src="https://miro.medium.com/max/3000/1*Tp4qM2TwNMHcmuzc4vcPmw.png" alt="3" width="800px">
Malaking merkado ng traditional equities

Ang mga tagalikha ng merkado sa mga matatag na exchange tulad ng NYSE/NASDAQ ay nagpapatakbo sa isang napakakompetitibong merkado na may maliit na spread. Ang mga merkado ng crypto ay mas maliit ngunit mabilis na lumalaki at may mas kaakit-akit na spread na may mas maliit na bilang ng mga propesyonal na MM. Kaya gaano kalaki ang merkado ng crypto?

Ang pagtatantya ng maaasahang dami ng merkado ng crypto ay kadalasang mahirap dahil sa paglaganap ng pekeng volume at wash trading. Sa kabutihang palad, ang @TheBlock__ at @FTX_Official <a href='https://twitter.com/TheBlock__' target='_blank'>@TheBlock__</a> and <a href='https://twitter.com/FTX_Official' target='_blank'>@FTX_Official</a> ay naglathala ng napakakapaki-pakinabang na mga pagtatantya.

Ang Block Legitimate Volume Index para sa Setyembre 2020 ay higit sa $169 bilyon (~2% ng $8.7 trilyon na volume sa US equities para sa Setyembre).


<img src="https://miro.medium.com/max/3000/0*8s86kts1DlPqPFK-.png" alt="4" width="800px">

Ang merkado ng Crypto ay maliiit pa rin

Para sa mga kita ng MM; <a href='https://ftx.com/volume-monitor' target='_blank'>ftx.com/volume-monitor</a>)gamit ang FTX Volume Monitor (ftx.com/volume-monitor), tinatantya ng Wintermute na para sa merkado ng centralized spot at derivatives, ang kita sa konserbatibong ~$35B araw-araw na volume (na tumutugma sa mas mababang volume na buwan sa The Block index) kung ipagpalagay na:

- 90% sakop ng CEX
- 30% ng DeFi
- 30% ng merkado na off-exchange
- Konserbatibng 30% na paglago ng merkado
- 50% bahagi ng tagalikha ng merkado
- 3bps (spread) kabuuang singil ng MM 

…ang taunang laki ng crypto MM sa 2021 (na sinukat sa pamamagitan ng aktwal na kita ng MM) ay tinatayang $4.7B.

Ang Wintermute ay purong crypto, at nakatutok sa HFT-MM na operasyon at nasa isang magandang position para patuloy na makakita ng malaking bahagi ng merkado ng MM.

Para sa dagdag na impormasyon sa mga lehitimong tantiya sa volume mula sa The Block and FTX tingnan ang (<a href='https://www.theblockcrypto.com/genesis/50967/introducing-the-block-22-an-extension-of-12-other-exchanges-on-top-of-bitwise-10' target='_blank'>theblockcrypto.com/genesis/50967/…</a>) and (<a href='https://ftx.com/volume-report-paper.pdf' target='_blank'>ftx.com/volume-report-…</a>)

Para sa pagtingin sa kompitensiya, maraming iba pang tagalikha ng merkado sa native crypto ang naglipat ng focus mula sa pagbibigay ng liquidity at nagsimulang tumuon lamang sa mga pares ng mataas ang volume at/o may limitadong kadalubhasaan sa HFT in-house.

Ang dahilan ng kamakailang tagumpay ng mga WM ay ang paglago ng kanilang trading multiple (isang pangunahing sukatan ng kahusayan sa paggamit ng kapital). Sila ay nagte-trade sa parehong kapital nang mas madalas kaysa dati at patuloy na nagdaragdag ng mga bagong exchange at produkto upang palawakin ang saklaw ng merkado. Kasama sa mga kamakailang naidagdag ang Curve, Balancer, 1inch, Sushiswap atbp. Itinatampok din nito ang plano ng WM na dominahin ang espasyo ng DeFi MM, na nagpapatibay sa kanilang pangunguna sa maraming kakompitensya.

Sa Q1 2021, ilulunsad din nila ang sarili nilang RFQ platform na magbibigay-daan sa mga pondo, asset manager at iba't ibang institutional imbestor na kumonekta sa pamamagitan ng API at direktang makipag-trade sa Wintermute.

Nag-aalok ang Wintermute ng mga institutional na OTC desk at aggregator ng kompetitibo at sadyang mga presyo sa mga spot market sa kalakhan ng mga pangunahing mga coin sa pamamagitan ng paggamit ng parehong teknolohiya at algorithm ng HFT MM na ginagamit nila para sa kanilang sariling prop trading.

Ang Wintermute ay isa ring opisyal na tagalikha ng merkado ng ilan sa mga pinakakilalang proyekto na nailista noong 2020 na tumutulong sa kanila na makamit ang liquidity sa karamihan ng mga exchange, pares ng coin at liquidity pool.

<br>

## Istratehikong pagkakataon para sa Wintermute sa Tsina at paano makakatulong ang Sino

Sinisikap ng Wintermute na lumawak ang pagkakakilanlan sa Asya upang mas mahusay na makapaglingkod sa mga counterparty na may iba't ibang pangangailangan. Ang China ay isang pangunahing merkado ng crypto na may kakulangan ng mga sopistikadong gumagawa ng merkado. Ikokonekta ng Sino ang Wintermute sa Tsina bilang tulay sa pagitan ng Silangan at Kanluran.

<br>

## Konklusyon
Sa kabila ng pagiging isang kompanyang nakatuon sa crypto, ang Wintermute ay may mga kakayahan sa seguridad at teknolohiya ng isang malaking tradisyonal na MM, pati na rin ang karanasan sa HFT sa pagpapatupad. Isama ang isang agresibo at patuloy na plano sa pagpapalawak, kabilang sa DeFi, at naniniwala kami na mayroon silang bentahe sa kapwa kasalukuyang mga crypto MM na tumatakbo sa espasyo at maging sa alinmang mas malalaking tradisyonal na MM na maaaring pumasok sa hinaharap. Habang lumalaki ang merkado, inaasahan namin na ang Wintermute ay magiging isa sa pinakamalaking tagapagbigay ng liquidity sa industriya.

Pananaliksik nina <a href='https://twitter.com/dermotmcg' target='_blank'>@dermotmcg</a> <a href='https://twitter.com/OmniscientAsian' target='_blank'>@OmniscientAsian</a> <a href='https://twitter.com/ianw888' target='_blank'>@ianw888</a>
